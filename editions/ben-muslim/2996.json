{
	"metadata": {
		"name": "Sahih Muslim",
		"section": {
			"15": "The Book of Pilgrimage"
		}
	},
	"hadiths": [
		{
			"hadithnumber": 2996,
			"arabicnumber": "1232.02",
			"text": "হাদিস একাডেমি নাম্বারঃ ২৮৮৬, আন্তর্জাতিক নাম্বারঃ ১২৩২ ২৮৮৬-(১৮৬/...) উমাইয়্যাহ্ ইবনু বিসত্বাম আল আয়শী (রহঃ) ..... আনাস (রাযিঃ) থেকে বর্ণিত যে, তিনি নবী সাল্লাল্লাহু আলাইহি ওয়াসাল্লাম কে একত্রে হাজ্জ ও উমরাহ আদায় করতে দেখেছেন। রাবী বলেন, আমি ইবনু উমর (রাযিঃ) কে জিজ্ঞেস করলে তিনি বলেন, আমরা শুধু হাজ্জের (হজ্জের/হজের) ইহরাম বেঁধেছি। আমি (বাকর) পুনরায় আনাস (রাযিঃ) এর নিকট ফিরে আসি এবং ইবনু উমর (রাযিঃ) যা বলেছেন, সে সম্পর্কে তাকে অবহিত করলাম। আনাস (রাযিঃ) বললেন, আমরা বুঝি তখন শিশু ছিলাম!* (ইসলামিক ফাউন্ডেশন ২৮৬২, ইসলামীক সেন্টার ২৮৬১) * এসব বর্ণনার মধ্যে সামঞ্জস্য হলো এই যে, রসূলুল্লাহ সাল্লাল্লাহু আলাইহি ওয়াসাল্লাম প্রথম শুধুমাত্র হাজ্জের (তথা ইফরাদ হাজ্জের) ইহরাম বাঁধেন। অতঃপর এর সাথে উমরাকে মিলিয়ে নেন। ফলে তিনি ক্বারিন (তথা কিরান হাজ্জকারী) হয়ে যান। মুহাক্কিক মুহাদ্দিসগণের নিকটে এটাই সহীহ এবং গ্রহণযোগ্য যে, তিনি প্রথমে ইফরাদ হাজ্জকারী ছিলেন, অতঃপর কিরান হাজ্জ আদায়কারী হয়ে যান। ইবনু উমারের বর্ণনায় শুরুতে ইহরাম বাঁধেন তখনকার বর্ণনা এসেছে। অন্যদিকে আনাস এর বর্ণনায় যখন ক্বারিন হয়েছেন তখনকার বর্ণনা রয়েছে।",
			"grades": [],
			"reference": {
				"book": 15,
				"hadith": 204
			}
		}
	]
}