{
	"metadata": {
		"name": "Sahih Muslim",
		"section": {
			"18": "The Book of Divorce "
		}
	},
	"hadiths": [
		{
			"hadithnumber": 3659,
			"arabicnumber": "1471.08",
			"text": "হাদিস একাডেমি নাম্বারঃ ৩৫৫১, আন্তর্জাতিক নাম্বারঃ ১৪৭১ ৩৫৫১-(৫/...) আবূ বাকুর ইবনু আবূ শায়বাহ, যুহায়র ইবনু হারব ও ইবনু নুমায়র (রহিমাহুমুল্লাহ) ..... সালিম (রহঃ) সূত্রে ইবনু উমর (রাযিঃ) থেকে বর্ণনা করেন যে, তিনি নিজের স্ত্রীকে তার ঋতুবতী অবস্থায় ত্বলাক (তালাক) দিলেন। তখন উমর (রাযিঃ) বিষয়টি নবী সাল্লাল্লাহু আলাইহি ওয়াসাল্লাম এর সকাশে আলোচনা করলেন। তিনি বললেন, তাকে আদেশ কর যেন সে তাকে রাজ’আত করে নেয়। পরে যেন তাকে তুহর (পবিত্র) অবস্থায় কিংবা গর্ভাবস্থায় (অবস্থা সম্পর্কে নিশ্চিত হয়ে) ত্বলাক (তালাক) দেয়।* (ইসলামিক ফাউন্ডেশন ৩৫২৩, ইসলামীক সেন্টার৩৫২২) * এ বর্ণনার প্রেক্ষিতে উম্মাতের ইজমা হল, হায়য অবস্থায় ত্বলাক (তালাক) দেয়া হারাম। আর ত্বলাক (তালাক) দিলে গুনাহগার হবে। হাদীসে রসূলুল্লাহ সাল্লাল্লাহু আলাইহি ওয়াসাল্লাম রুজু তথা ত্বলাক (তালাক) প্রত্যাহার করার নির্দেশ দেয়াতে স্পষ্টভাবে জানা গেল যে, ত্বলাক (তালাক) পতিত হয়েছে এবং রাজ’আত করা মুস্তাহাব। এটাও স্পষ্ট হল যে, ত্বলাক (তালাক) প্রদানের স্থান হল তুহর তথা পবিত্র অবস্থা। আর হাদীসের শেষে যে, ত্বলাক (তালাক) দিবে তুহর বা গর্ভাবস্থায় এ দ্বারা জানা গেল যে, গর্ভাবস্থায় ত্বলাক (তালাক) প্রদান জায়িয। ইমাম শাফি'ঈ এবং অধিকাংশ আলিম যেমন ত্বাউস, হাসান, ইবনু সীরীন ও অন্যান্যদের মতও এটাই।",
			"grades": [],
			"reference": {
				"book": 18,
				"hadith": 8
			}
		}
	]
}