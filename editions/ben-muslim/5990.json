{
	"metadata": {
		"name": "Sahih Muslim",
		"section": {
			"0": "Introduction"
		}
	},
	"hadiths": [
		{
			"hadithnumber": 5990,
			"text": "হাদিস একাডেমি নাম্বারঃ ৫৮৮৪, আন্তর্জাতিক নাম্বারঃ ২৩০১ ৫৮৮৪-(৩৭/২৩০১) আবূ গাসসান মিসমা'ঈ, মুহাম্মাদ ইবনুল মুসান্না ও ইবনু বাশশার (রহঃ) ..... সাওবান (রাযিঃ) হতে বর্ণিত। তিনি বলেন, নবী সাল্লাল্লাহু আলাইহি ওয়াসাল্লাম বলেছেনঃ আমি আমার হাওযের পাশে থাকবো। ইয়ামানবাসীদের জন্য সর্বসাধারণ লোককে সরিয়ে দেব। আমি আমার লাঠি দিয়ে হাওযের পানির উপর করাঘাত করবো যাতে তাদের উপর তা প্রবাহিত হয়। এরপর নবী সাল্লাল্লাহু আলাইহি ওয়াসাল্লাম কে সে হাওযের প্রশস্ততা সম্বন্ধে প্রশ্ন করলে তিনি বললেন, আমার এ স্থান থেকে আম্মানের ব্যবধানের সমান। পুনরায় সে হাওযের পানি সম্বন্ধে প্রশ্ন করলে তিনি বললেন, দুধের চেয়ে অধিক শুভ্র ও মধুর চেয়ে অতি মিষ্ট। জান্নাত থেকে প্রবাহিত দু’টো নালা দিয়ে সে হাওযের মাঝে পানি আসতে থাকবে। তার একটি (নালা) সোনার এবং অপরটি রূপার। (ইসলামিক ফাউন্ডেশন ৫৭৮৮, ইসলামিক সেন্টার ৫৮১৯)",
			"grades": [],
			"reference": {
				"book": 0,
				"hadith": 0
			}
		}
	]
}