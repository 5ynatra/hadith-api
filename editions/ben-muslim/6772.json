{
	"metadata": {
		"name": "Sahih Muslim",
		"section": {
			"46": "The Book of Destiny"
		}
	},
	"hadiths": [
		{
			"hadithnumber": 6772,
			"arabicnumber": "2663.03",
			"text": "হাদিস একাডেমি নাম্বারঃ ৬৬৬৫, আন্তর্জাতিক নাম্বারঃ ২৬৬৩ ৬৬৬৫-(৩৩/...) ইসহাক ইবনু ইবরাহীম আল হানযালী ও হাজ্জাজ ইবনু আশ শাইর (রহঃ) ..... ‘আবদুল্লাহ ইবনু মাসউদ (রাযিঃ) থেকে বর্ণিত। তিনি বলেন, উম্মু হাবীবাহ (রাযিঃ) বললেন, হে আল্লাহ! আমার স্বামী রসূলুল্লাহ সাল্লাল্লাহু আলাইহি ওয়াসাল্লাম, আমার পিতা আবু সুফইয়ান ও আমার তাই মু’আবিয়াহ (রাযিঃ) এর সাথে আমাকে সাচ্ছদ্য জীবন দান করুন। রসূলুল্লাহ সাল্লাল্লাহু আলাইহি ওয়াসাল্লাম উম্মু হাবীবকে বললেন, তুমি তো আল্লাহর নিকটে আবেদন করলে নির্দিষ্ট আয়ুষ্কাল, সীমিত সুযোগ এবং বণ্টিত জীবনোপকরণ, যার যথাসময় আসার পূর্বে বাড়বে না এবং যথাসময় আসার পরে দেরী হবে না। যদি তুমি আল্লাহর নিকট প্রার্থনা করতে যেন তিনি তোমাকে জাহান্নাম হতে এবং কবরের শাস্তি হতে মুক্তি দান করেন তবে তা তোমার জন্য সবচেয়ে উত্তম হত। বর্ণনাকারী বলেন, এক লোক জিজ্ঞেস করল, হে আল্লাহর রসূল! এ বানর ও শূকরগুলোই তো অভিশপ্ত দল যাদের আকৃতি বিকৃতি করা হয়েছিল তাদের বংশধর? নবী সাল্লাল্লাহু আলাইহি ওয়াসাল্লাম বললেন, আল্লাহ তা’আলা যে সম্প্রদায়কে ধ্বংস করেন বা যে সম্প্রদায়কে (বিকৃতি ঘটিয়ে) শান্তি দেন, তাদের বংশধর অবশিষ্ট রাখেন না। আর অভিশপ্ত বিকৃতি আকৃতির পূর্বেও পৃথিবীতে বানর ও শূকর ছিল। (ইসলামিক ফাউন্ডেশন ৬৫৩১, ইসলামিক সেন্টার ৬৫৮২)",
			"grades": [],
			"reference": {
				"book": 46,
				"hadith": 50
			}
		}
	]
}