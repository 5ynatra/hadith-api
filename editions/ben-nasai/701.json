{
	"metadata": {
		"name": "Sunan an Nasai",
		"section": {
			"8": "The Book of the Masjids"
		}
	},
	"hadiths": [
		{
			"hadithnumber": 701,
			"arabicnumber": 701,
			"text": "হাদিস একাডেমি নাম্বারঃ ৭০১, আন্তর্জাতিক নাম্বারঃ ৭০২ ৭০১. হান্নাদ ইবনুস সারী (রহ.) ..... ত্বালক ইবনু ‘আলী (রাঃ) হতে বর্ণিত। তিনি বলেন আমরা প্রতিনিধি হিসেবে নবী (সা.) এর কাছে আসার উদ্দেশে বের হলাম। পরে তার কাছে বাই'আত হলাম এবং তার সাথে সালাত আদায় করলাম। আমরা তাঁকে অবহিত করলাম যে, আমাদের এলাকায় একটি গির্জা আছে। তারপর আমরা তাঁকে উযুর অবশিষ্ট পানি দিতে অনুরোধ জানালাম। তিনি কিছু পানি আনিয়ে উযূ এবং কুলি করলেন, তারপর একটি পাত্রে তা ঢেলে দিলেন। আর আমাদের নির্দেশ দিলেন এবং বললেন, তোমরা যাও, যখন তোমাদের দেশে হাজির হবে তখন তোমরা তোমাদের ঐ গির্জাটি ভেঙ্গে ফেলবে আর সেখানে এ পানি ঢেলে দিবে। এরপর তাকে মসজিদরূপে ব্যবহার করবে। আমরা বললাম, আমাদের দেশ অনেক দূরে, গরমও বেশি পানি শুকিয়ে যাবে। তিনি বললেন, এর সাথে আরো পানি মিশিয়ে নিবে। তাতে ঐ পানির সুঘ্রাণ আরও বাড়বে। আমরা তথা হতে বের হয়ে আমাদের দেশে হাজির হয়ে আমাদের গির্জাটি ভেঙ্গে ফেললাম। তারপর তার স্থানে পানি ঢেলে দিলাম আর ওটাকে মসজিদরূপে রূপান্তর করলাম। আমরা তাতে আযান দিলাম। রাবী বলেন, পাদ্রী ছিল ত্বয়্যি গোত্রের এক ব্যক্তি। সে আযান ধ্বনি শুনে বলল, এ তো সত্যের প্রতি ডাক। তারপর সে এক নিম্নভূমির দিকে চলে গেল, এরপর তাকে আমরা আর দেখিনি। সনদ সহীহ: নাসায়ী'র “সুনানুল কুবরা” ৭৮০, তা'লীকাতুল হাসসান ১১১৯, সহীহাহ্ ২৫৮২, মিশকাত ৭১৬।",
			"grades": [
				{
					"name": "Abu Ghuddah",
					"grade": "Sahih Isnaad"
				},
				{
					"name": "Al-Albani",
					"grade": "Sahih Isnaad"
				},
				{
					"name": "Zubair Ali Zai",
					"grade": "Hasan Or Sahih"
				}
			],
			"reference": {
				"book": 8,
				"hadith": 14
			}
		}
	]
}