{
	"metadata": {
		"name": "Sunan an Nasai",
		"section": {
			"11": "The Book of the Commencement of the Prayer"
		}
	},
	"hadiths": [
		{
			"hadithnumber": 937,
			"arabicnumber": 937,
			"text": "হাদিস একাডেমি নাম্বারঃ ৯৩৭, আন্তর্জাতিক নাম্বারঃ ৯৩৮ ৯৩৭. মুহাম্মাদ ইবনু সালামাহ্ ও হারিস ইবনু মিসকীন (রহ.) ..... ‘আবদুর রহমান ইবনু আবদুল কারী (রহ.) হতে বর্ণিত। তিনি বলেন, আমি ‘উমার ইবনুল খত্ত্বাব (রাঃ)-কে বলতে শুনেছি যে, তিনি বলেন, আমি হিশাম ইবনু হাকীমকে সূরাহ্ ফুরক্বান পড়তে শুনলাম আমি যেভাবে পড়ি সেভাবে না পড়ে অন্যভাবে। আর আমাকে তা পড়িয়েছেন রাসূলুল্লাহ (সা.)। আমি তো তাকে আঘাত করতে উদ্যত হয়েছিলাম। অতঃপর আমি তাকে সুযোগ দিলাম তাঁর পড়া শেষ করা পর্যন্ত। এরপর আমি তার চাদর দ্বারা পেঁচিয়ে তাকে নিয়ে রসূলল্লাহ (সা.)-এর খিদমাতে গিয়ে বললাম, হে আল্লাহর রসূল! আমি একে সূরাহ্ ফুরক্বান পড়তে শুনলাম যেভাবে আপনি আমাকে সূরা ফুরক্বান পড়িয়েছেন তা ভিন্ন অন্যভাবে। রাসূলুল্লাহ (সা.) তাঁকে বললেন, পড়। আমি তাকে যেভাবে পড়তে শুনেছি তিনি সেভাবেই পড়লেন। রাসূলুল্লাহ (সা.) বললেন, এরূপই অবতীর্ণ হয়েছে। এরপর তিনি আমাকে বললেন, পাঠ কর; আমি পাঠ করার পর বললেন, এরূপই নাযিল হয়েছে। এ কুরআন অবতীর্ণ হয়েছে সাত লুগাতে (উপ-ভাষায়)। অতএব, তোমরা তা পাঠ কর যেভাবে তোমাদের পক্ষে সহজ হয়। সহীহ: বুখারী ২৪১৯, ৪৯৯২, ৫০৪১; মুসলিম ৮১৮, তিরমিযী ৩১২৫।",
			"grades": [
				{
					"name": "Abu Ghuddah",
					"grade": "Sahih"
				},
				{
					"name": "Al-Albani",
					"grade": "Sahih"
				},
				{
					"name": "Zubair Ali Zai",
					"grade": "Hasan Or Sahih"
				}
			],
			"reference": {
				"book": 11,
				"hadith": 62
			}
		}
	]
}