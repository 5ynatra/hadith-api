{
	"metadata": {
		"name": "Sahih al Bukhari",
		"section": {
			"30": "Fasting"
		}
	},
	"hadiths": [
		{
			"hadithnumber": 1973,
			"arabicnumber": 1973,
			"text": "Humeyd et-Tavîl, Enes ibn Mâlik'ten şöyle derken işitmiştir: Rasûlüllah (sallallahü aleyhi ve sellem) ay içinden (o kadar günlerde) oruç tutmaz idi ki, biz O'nu artık o ayın hiçbir gününde oruç tutmayacak sanırdık.(Halbuki sonra O geri kalan günlerde tamamen veya kısmen oruç tutardı.) Ve yine Rasulullah aydan (o kadar günlerde) oruç tutar idi ki, biz O'nu artık orucu bırakmayacak sanırdık. (Halbuki sonra O geri kalan günlerde orucu bırakırdı.) Ve yine sen Rasûlüllah'ı geceden bir kısmında namaz kılar görmek istemezsin ki, muhakkak O'nu o sırada namaz kılar görürsün. O'nu uyur görmek istemezsin meğer O'nu uyur görürsün. râvî Süleyman ibn Hayyân, Humeyd'den söyledi ki, Humeyd, Enes'ten Rasûlüllah'ın orucu hakkında suâl sormuştur. et-Tavîl dedi ki: Ben Enes'e Peygamber'in orucunun keyfiyyetinden sordum. Enes (radıyallahü anh) şöyle dedi: Ben Peygamber'i her aydan herhangi bir günde oruçlu görmek arzu edince, muhakkak O'nu oruçlu görürdüm. Onu oruçsuz görmek arzu edince de muhakkak O'nu oruçsuz görürdüm. Geceden herhangi bir kısmında namaz kılar görmek isteyince, muhakkak O'nu namaz kılar görürdüm. Uyur görmek isteyince de muhakkak uyur görürdüm. Ve ben Rasûlüllah'ın elinden daha yumuşak ne bir yüne, ne de bir ipeğe dokundum. Ve yine ben Rasûlüllah'ın güzel kokusundan daha güzel kokan ne bir misk, ne de bir anber kokladım",
			"grades": [],
			"reference": {
				"book": 30,
				"hadith": 80
			}
		}
	]
}