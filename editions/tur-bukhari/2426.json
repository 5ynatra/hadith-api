{
	"metadata": {
		"name": "Sahih al Bukhari",
		"section": {
			"45": "Lost Things Picked up by Someone (Luqatah)"
		}
	},
	"hadiths": [
		{
			"hadithnumber": 2426,
			"arabicnumber": 2426,
			"text": "Bize Şu'be tahdîs etti. H ve bana Muhammed ibn Beşşâr tahdîs edip şöyle dedi: Bize Ğunder tahdîs edip şöyle dedi: Bize Şu'be, Seleme'den tahdîs etti. O söyle demiştir: Ben Suveyd ibn Gafele'den işittim, o şöyle dedi: Ben Ubeyy ibn Ka'b (radıyallahü anh)'a kavuştum da o şöyle dedi: Ben bir kese (bulup) aldım; içinde yüz dînâr vardı. Akabinde Peygamber (sallallahü aleyhi ve sellem)'e geldim (ve söyledim). \"Onu bir sene bildirip ilân et\" buyurdu. Ben de bu keseyi bir sene ilân ettim. Fakat onu tanıyan kimseye tesadüf etmedim. Sonra Peygamber'e geldim. Peygamber: \"Bir sene (daha) bildir\" buyurdu. Onu bir sene daha ilân ettim. Fakat sahibini bulamadım. Sonra üçüncü defa Peygamber'e geldim. Bu sefer Peygamber: \"Bu paranın kesesini, sayısını ve kesenin ağız bağını iyi koru. Sahibi gelir (de bunları doğru haber verir) ise keseyi ona ver, gelmezse onunla yararlan\" buyurdu. Ben de onunla faydalandım. Hadîsin râvîsi Şu'be dedi ki: Ben bir zaman sonra Seleme ibn Kuheyl'e Mekke'de kavuştum. Seleme bana: Suveyd ibn Gafele, Ubeyy'in bulduğu bu paranın üç yıl mı, yahut bir yıl mı iilân edildiğini söylediğini iyi bilmiyorum, dedi",
			"grades": [],
			"reference": {
				"book": 45,
				"hadith": 1
			}
		}
	]
}