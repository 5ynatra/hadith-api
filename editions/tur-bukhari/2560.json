{
	"metadata": {
		"name": "Sahih al Bukhari",
		"section": {
			"50": "Makaatib"
		}
	},
	"hadiths": [
		{
			"hadithnumber": 2560,
			"arabicnumber": 2560,
			"text": "Ve el-Leys şöyle dedi: Bana Yûnus, İbn Şihâb'dan tahdîs etti. O şöyle demiştir: Urve şöyle dedi: Âişe şöyle dedi: Berîre, kitâbet bedeli hakkında yardım istemek için Âişe'ye geldi. Berîre'nin üzerinde beş sene içinde taksitlere ayrılmış beş ûkıyye borç vardı. Âişe bu hususta arzu duyarak, Berîre'ye: Re'yini bana haber ver! Ben senin sâhiblerine bu beş ûkıyye’yi bir defada saysam, sâhiblerin seni satarlar mı? Ve velâlık hakkın bana âid olmak üzere seni âzâd edeyim, dedi. Berîre sâhiblerine gitti ve bu teklifi onlara arzetti. Onlar: Hayır (seni satmayız), ancak velâ bize âid olursa (satmayı kabul ederiz), dediler. Âişe dedi ki: Ben Rasûlüllah’ın huzuruna girdim ve onların dediğini kendisine söyledim.Rasûlüllah (sallallahü aleyhi ve sellem) Âişe'ye: \"Sen Berîre'yi satın al ve onu hürriyete kavuştur. Şüphesiz velâ hakkı ancak hürriyete kavuşturanındır\" buyurdu. Rasûlüllah hutbe yapmak üzere ayağa kalktı, (Allah'a hamd ve övgü yaptıktan sonra) şöyle buyurdu: \"Bir takım adamlara ne oluyor ki, Allah'ın Kitabı'nda olmayan bir takım şartlar ileri sürüyorlar! Her kim Allah'ın Kitabı'nda bulunmayan bir şartla şart kılarsa, o şart bâtıldır; hükümsüzdür. Allah'ın şartı (ve kaanûnu) daha haklı ve daha kuvvetlidir",
			"grades": [],
			"reference": {
				"book": 50,
				"hadith": 1
			}
		}
	]
}