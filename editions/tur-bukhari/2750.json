{
	"metadata": {
		"name": "Sahih al Bukhari",
		"section": {
			"55": "Wills and Testaments (Wasaayaa)"
		}
	},
	"hadiths": [
		{
			"hadithnumber": 2750,
			"arabicnumber": 2750,
			"text": "Hakîm ibn Hızâm (radıyallahü anh) şöyle demiştir: Ben Rasûlüllah'tan(dünyalık) istedim, O bana verdi. Sonra kendisinden yine istedim, yine verdi. Sonra bana hitaben şöyle buyurdu: \"Yâ Hakim! Şu mal yeşil, tatlı bir meyvedir. Her kim bu malı nefis cömertliği ile(hırs göstermeden)alırsa, o malda kendisi için bereket ve meymenet ihsân olunur. Kim de bu malı hırs ile alırsa, o malda alan için bereketlilik olmaz- O hırslı kimse dâima yiyen ve doymayan bir kimse olmuştur.(Veren) yüksek el, (alan) alçak elden hayırlıdır\". dedi ki: Ben: Yâ Rasûlallah! Seni hakk peygamber gönderen Allah'a yemin ederim ki, ben şu dünyâdan ayrılıncaya kadar Sen'den başka hiçbir kimseye, hiçbir şey için elimi uzatmam, dedim. (Hakîkaten) Ebû Bekr(halifeliği zamanında) Beytu'l-mâl'deki hakkını vermek için Hakîm'i da'vet etmiş, fakat Hakîm, Ebû Bekr'in bu atıyyesini kabulden çekinmiştir. Sonra Omer de hakkını vermek için çağırmış; ondan da atıyye almaktan çekinmiştir. Bundan sonra Omer (sahâbîlerin toplantısında): Ey müslümânlar topluluğu! Ben harâc ve ganîmet malından Allah'ın kendisine taksim eylemiş olduğu hakkını kendisine vermek için arz ediyorum. O ise bunu almaktan çekiniyor! dedi. Ve(hakîkaten) Hakîm, Rasûlüllah'tan sonra, tâ ölünceye kadar hiç kimseden bir şey almamıştır",
			"grades": [],
			"reference": {
				"book": 55,
				"hadith": 13
			}
		}
	]
}