{
	"metadata": {
		"name": "Sahih al Bukhari",
		"section": {
			"55": "Wills and Testaments (Wasaayaa)"
		}
	},
	"hadiths": [
		{
			"hadithnumber": 2758,
			"arabicnumber": 2758,
			"text": "Ve İsmail şöyle dedi: Bana Abdulazîz ibnu Abdillah ibn Ebî Seleme, İshâk ibn Abdullah ibn Ebî Talha'dan -Buhârî: Ben bu hadîsi ancak Enes yolundan biliyorum, demiştir- o da Enes(radıyallahü anh)'ten olmak üzere haber verdi. Enes ibn Mâlik (radıyallahü anh) şöyle demiştir: \"Siz sevdiğiniz şeylerden (Allah yolunda) harcayıncaya kadar hâlis iyiliğe ermiş olmazsınız..\" (Âlu İmrân: 92) âyeti inince(üvey babam) Ebû Talha, Rasûlüllah'a geldi de: Yâ Rasûlallah! Allah Tebâreke ve Teâlâ kendi Kitâbı'nda \"Siz sevdiğiniz şeylerden harcayıncaya kadar hâlis iyiliğe ermiş olmazsınız\"(Âlu İmrân: 92) buyuruyor. Mallarımın bana en sevgili olanı da \"Bîruhâ\"dır. -Râvî Enes dedi ki: Bu Bîruhâ, Mescid'in karşısında bir bahçe idi. Rasûlüllah bu Bîruhâ bahçesine girer, orada gölgelenir ve onun içindeki güzel sudan içer idi.- İşte bu Bîruhâ bahçesi Azîz ve Celîl olan Allah ve O'nun Rasûlü yoluna sadakadır. Ben bu sadakanın hayrını ve âhiret azığı olmasını ümîd ediyorum.Yâ Rasûlallah! Sen bu bahçemi, Allah'ın sana gösterdiği yere koy, sarf et, dedi. söz üzerine Rasûlüllah (sallallahü aleyhi ve sellem): \"Güzel, yâ Ebâ Talha! Bu, sahibine kazanç getiren bir maldır. Biz bu malı senden kabul ettik ve onu tekrar sana geri verdik. Sen onu en yakın hısımların arasına koy\" buyurdu. Talha da onu, kendine hısımlık sahibi olanlar üzerine sadaka yaptı. dedi ki: Ubeyy ibn Ka'b ve Hassan ibn Sabit o yakın hısımlardan idi. Enes dedi ki: Hassan, kendisine sadaka verilmiş olan bu maldaki hissesini Muâviye ibn Ebî Sufyân'a sattı. Hassân'a bu konuda: Sen Ebû Talha'nın sadaka ettiği malı mı satıyorsun? denildi de, Hassan: Dikkat edin! Ben bir sâ' ölçeği hurmayı bir sâ' ölçeği dirhemler mukaabilinde satıyorum, dedi. dedi ki: Bu bahçe, Muâviye ibn Ebî Sufyân'ın kurmuş olduğu Hudeyle oğulları kasrının bulunduğu yerde idi",
			"grades": [],
			"reference": {
				"book": 55,
				"hadith": 21
			}
		}
	]
}