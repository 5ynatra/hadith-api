{
	"metadata": {
		"name": "Sahih al Bukhari",
		"section": {
			"63": "Merits of the Helpers in Madinah (Ansaar)"
		}
	},
	"hadiths": [
		{
			"hadithnumber": 3887,
			"arabicnumber": 3887,
			"text": "Bize Hudbe ibnu Hâlid tahdîs etti: Bize Hemmâm ibn Yahya tahdîs etti: Bize Katâde, Enes ibn Mâlik'ten tahdîs etti ki, Mâlik ibn Sa'saa (radıyallahü anh) şöyle demiştir: Bize Peygamber (sallallahü aleyhi ve sellem) İsrâ'dan, yani yürütüldüğü geceden haber verip, biz sahâbîlerine şöyle tahdîs etti: Hatîm'de yatmış bulunduğum sırada -râvî Katâde: Belki Peygamber \"el-Hıcr'da bulunduğum sırada\"buyurdu, demiştir- bana gelen Cibril geldi de (göğsümü uzunlamasına) yardı. -Râvî Katâde: Ben Enes ibn Mâlik'in \"Şuradan şuraya kadar yardı\" dediğini işittim. Ben yanımda bulunan Enes'in arkadaşı Cârûd'a: Enes'in \"Şuradan şuraya kadar yardı\" sözüyle maksadı nedir? diye sordum. O da bu işaret olunan yerin boğaz çukurundan kıl bittiği yere kadar yânı göğsün ön tarafı olduğunu bildirdi, demiştir.Katâde: Ben yine Enes'ten: Göğsün başından kıl bitimine kadar... derken işittim, demiştir.- Ve kalbimi çıkardı. Sonra bana içi îmân dolu altından bir tas getirildi. Kalbim yıkandı. Sonra içine îmân dolduruldu. Sonra eski hâline iade olundu. Daha sonra bana katırdan küçük, merkebden büyük beyaz bir binit getirildi. -el-Cârûd ibnu Subre, Enes ibn Mâlik'e: O Burak mıdır yâ Ebâ Hamza? diye sordu. Enes de: Evet, o Burak'tır; o, adımını gözünün erişebildiği yerin en sonuna atar, demiştir.- (Peygamber şöyle devam etti:) Ben onun üzerine bindirildim. Cibril de benimle yola çıktı. Nihayet dünyâ semâsına vardı. Cibril gök kapısının açılmasını istedi. Kimdir o? denildi. Cibril: Cibrîl'im, dedi. Beraberindeki kimdir? diye soruldu. Cibril: Muhammed'dir, diye cevâb verdi. O'na mi'râc da'veti gönderildi mi? denildi. Cibril: Evet, gönderildi, diye tasdik etti. (Gök meleği Hâzin tarafından:) Merhaba gelen Zât'a! Bu gelen kişi ne güzel bir gelişle geldi? Denildi. hemen gök kapısı açıldı. Ben oraya ulaşınca Âdem Peygamber'le karşılaştım. Cibril bana: Bu senin baban Âdem'dir, ona selâm ver, dedi. de ona selâm verdim, Âdem selâmımı alıp karşılık verdi. Sonra: Merhaba sâlih oğul ve sâlih peygamber! Dedi. Cibrîl(benimle) ikinci semâya yükseldi. Oranın kapısının açılmasını istedi. Kimdir o? denildi. Cibril: Cibril'im, dedi. Beraberindeki kimdir? denildi. Cibrîl: Muhammed'dir, dedi. Ona mi'râc da'veti gönderildi mi? denildi. Cibrîl: Evet, dedi. Sonra: Merhaba gelen Zât'a! Bu gelen kişinin gelişi ne güzeldir! denildi. hemen gök kapısı açıldı. Ben oraya ulaşınca Yahya ve İsâ ile karşılaştım. Bunlar teyze oğullarıdır. Cibrîl bana: Bu gördüklerin Yahya ile Îsa'dır, bunlara selâm ver, dedi. Ben de onlara selâm verdim. Onlar da selâmımı alıp karşılık verdiler. Sonra: Merhaba sâlih kardeş ve sâlih peygamber, dediler. Sonra Cibrîl benimle üçüncü semâya yükseldi. Bunun da açılmasını istedi. Cibrîl'e: Kimdir o? denildi. Cibrîl: Cibril'im, dedi. Yanındaki kimdir? denildi. Cibrîl: Muhammed'dir, dedi. O'na mi'râc da'veti gönderildi mi? denildi. Cibrîl: Evet gönderildi, dedi. (Oradaki melek tarafından:) Merhaba gelen Zât'a! Bu gelenin gelişi ne güzel! Denildi. Ve hemen gök kapısı açıldı. Ben üçüncü semâya vardığımda Yûsuf (Peygamber)'la karşılaştım. Cibrîl: Bu Yûsuf'tur, ona selâm ver, dedi. de Yûsuf'a selâm verdim. O da selâmımı alıp karşılık verdi. Sonra: Merhaba sâlih kardeş ve sâlih peygamber, dedi. Cibril benimle yükseldi. Nihayet dördüncü semâya vardı. Oranın açılmasını istedi. (Oradan da:) Kimdir o? denildi. Cibril: Cibril'im, diye cevâb verdi. Beraberindeki kimdir? denildi. Cibril: Muhammed'dir, dedi, O'na (mi'râc da'veti) gönderilmiş midir? denildi. Cibril: Evet gönderildi, dedi. Merhaba bu gelen kişiye! Bu gelen Zât'ın gelişi ne güzeldir! denildi. hemen gök kapısı açıldı. Ben dördüncü kat göğe vardığımda İdrîs'le karşılaştım. Cibril bana: Bu (gördüğün zât) İdrîs'tir, ona selâm ver, dedi. de İdrîs'e selâm verdim. O da selâmımı alıp karşılık verdi. Sonra: Merhaba sâlih kardeş ve sâlih peygamber, dedi. Cibril benimle yükseldi. Nihayet beşinci semâya ulaştı. Onun da açılmasını istedi. Kimdir o? denildi. Cibril: Cibril'im, dedi. Beraberindeki kimdir? denildi. Cibril: Muhammed'dir, dedi. O'na (da'vet) gönderilmiş midir? denildi. Cibril: Evet gönderilmiştir, dedi. Merhaba O'na! Bu gelenin gelişi ne güzeldir! denildi. hemen gök kapısı açıldı. Ben beşinci semâya varınca Hârûn ile karşılaştım. Cibril bana: Bu Hârûn 'dur, ona selâm ver, dedi. de Harun'a selâm verdim. O da selâmımı alıp karşılık verdi. Sonra: Merhaba sâlih kardeş ve sâlih peygamber, dedi. Cibril benimle yükseldi, nihayet altıncı semâya ulaştı. Oranın açılmasını istedi. Kimdir o? denildi. Cibril: Cibril'im, diye cevâb verdi. Yanındaki kimdir? denildi. Cibril: Mahammed'dir, dedi. O'na (mi'râc da'veti) gönderildi mi? denildi. Cibril: Evet gönderildi, dedi. göğün bekçisi: Bu gelen kişi'ye merhaba! Bu ne güzel bir geliş! dedi. altıncı göğe varınca Mûsâ Peygamber'le karşılaştım. Cibril bana: Bu Musa'dır, ona selâm ver, dedi. de Musa'ya selâm verdim. O da selâmımı alıp karşılık verdi. Sonra: Sâlih kardeş ve sâlih peygambere merhaba! dedi. Musa'yı bırakıp geçince, Mûsâ ağlamağa başladı. Ona: Seni ağlatan nedir? Denildi,O da: Çünkü benden sonra bir genç peygambere bey'at olundu. O'nun ümmetinden cennete girecek olanlar, benim ümmetimden cennete gireceklerden daha çoktur (beni ağlatan budur), dedi. Cibril benimle yedinci göğe yükseldi. Gök kapısının açılmasını istedi. Kimdir o? denildi. Cibril: Cibril, dedi. Yanındaki kimdir? denildi. Cibril: Muhammed'dir, dedi. O'na mi'râc da'veti gönderildi mi? denildi. Cibril: Evet gönderildi, dedi. Bu gelen Zât'a merhaba, bu gelen kişinin gelişi ne güzel! dedi. Ben yedinci kata ulaşınca İbrahim'le karşılaştım. Cibril: Bu, baban İbrahim'dir, ona selâm ver, dedi. de İbrâhim 'e selâm verdim. O da selâmıma karşılık verdi de: Sâlih oğul ve sâlih peygambere merhaba! dedi. bana Sidretu'l-Müntehâ sahası yükseltildi. Bir de gördüm ki, sidre ağacının yemişleri(Yemen'in) Hecer beldesi testileri benzeridir da fillerin kulakları gibidir. Cibril bana: İşte bu Sidretu'l-Müntehâ'dır, dedi. burada dört nehirle karşılaştım. İki nehir bâtın, iki nehir de zahir. Ben: Yâ Cibril, bunlar nedir? Dedim. Cibril: Bâtınî olan iki nehre gelince, bunlar cennette iki nehirdir. Zahirî olan nehirler ise Nîl ve Furât nehirleridir, dedi. bana el-Beytu'l-Ma'mûr yükseltilip gösterildi. (Ona her gün yetmiş bin melek giriyordu.) bana bir kap şarâb, bir kap süt, bir kap da bal getirildi. Ben süt dolu kabı aldım. Cibril bana: İçtiğin süt, Sen'in ve ümmetinin fıtratıdır (yani îslâmî hilkatidir), dedi. benim üzerime her gün elli (vakit) namaz farz olundu. Ben dönüp Musa'ya uğradığımda, Mûsâ bana: Ne ile emrolundun? diye sordu. Ben: Her gün elli namazla emrolundum, diye cevâb verdim. Mûsâ: Senin ümmetin her gün elli vakit namaza güç yetiremez. Vallahi ben senden evvel kesin surette insanları denedim ve İsrâîl oğulları'nı sıkı bir surette denemeye tâbi' tuttum. Binâenaleyh sen Rabb'ine dön de O'ndan, ümmetin için hafifletme iste, dedi. de Rabb'ime döndüm. Benden on vakit namaz indirdi. Bunun üzerine Musa'ya dönüp geldim. Mûsâ evvelki gibi tavsiyede bulundu. Ben de Rabb'ime dönüp niyaz ettim. Bu defa benden on vakit namaz indirdi. Ben yine Musa'ya dönüp geldim. Mûsâ da yine evvelki sözleri gibi söyledi. Ben de Rabb'ime dönüp niyaz ettim. Benden on vakit namaz daha indirdi. Ben yine Musa'ya döndüm. Mûsâ evvelki sözleri gibi söyledi. Ben yine Rabb 'ime döndüm. Bu sefer bana her gün on vakit namaz emrolundu. Tekrar Mûsâ 'ya döndüm. Mûsâ yine evvelki sözleri gibi söyledi. Yine Rabb'ime döndüm (niyaz ettim). Bu defa bana her gün beş namaz emrolundu. Mûsâ 'ya döndüm. Mûsâ: Ne ile emrolundun? dedi. Her gün beş namaz ile emrolundum, dedim. Mûsâ: Ümmetin her gün beş vakit namaza güç yetiremez. Ben senden önce insanları epey tecrübe ettim ve İsrâîl oğulları'nı sıkı bir denemeye tâbi' tuttum. Şimdi sen Rabb'ine müracaat et de ümmetin için bir hafifletme iste, dedi.\" dedi ki: Rabb'imden istedim, nihayet istemekten utandım. Lâkin ben beş vakit namaza râzı oluyor ve buna teslimiyet gösterip kabul ediyorum, dedim.\" dedi ki: Musa'nın yanından geçince bir nida edici: Ben beş vakit namazla farîzemi imza ve irâde eyledim ve kullarımdan fazlasını hafifletip indirdim, diye nida eyledi",
			"grades": [],
			"reference": {
				"book": 63,
				"hadith": 112
			}
		}
	]
}