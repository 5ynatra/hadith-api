{
	"metadata": {
		"name": "Sahih al Bukhari",
		"section": {
			"80": "Invocations"
		}
	},
	"hadiths": [
		{
			"hadithnumber": 6331,
			"arabicnumber": 6331,
			"text": "Bize Seleme ibnu’l-Ekva' (radıyallahü anh) tahdîs edip şöyle dedi: Biz Peygamber(sallallahü aleyhi ve sellem)'in beraberinde Hayber gazvesine çıkmıştık. Giderken kaafileden bir adam (Âmir ibnu'l-Ekva'a): Yâ Âmir! Bize kısa vezinli şiirlerinden biraz işittirsen! dedi. Bu istek üzerine Âmir, bineğinden indi de onların develerini şu şiirini hatırlatıp söyleyerek yürütüyordu: levlâ'llâhu ma'htedeynâ Velâ tasaddaknâ velâ salleynâ..... ve bundan sonraki mısraları söylüyordu. el-Kattân: Yezîd ibn Ebî Ubeyd bundan başka bir şiir de zikretti, lâkin ben onu ezberimde tutamadım, demiştir.Rasûlüllah: \"Şiir inşâd edip develeri yollandıran kimdir?\" diye sordu. Sahâbîler: Âmir ibnu'l-Ekva'dır! dediler. Rasûlüllah: \"Allah Âmir'e rahmet eylesin!\" diye duâ etti. Kaafileden bir adam (Omer ibnu'l-Hattâb): Yâ Rasülallah! Keşki Âmir'le (onun şiir ve yiğitliğiyle) bizleri faydalandırsaydın! dedi. Hayber'de ordu saff bağlayıp Yahûdîler'le harb ettikleri sırada Âmir, kendi kılıcının keskin tarafı kendisine isabet etti ve bu yaradan şehîd oldu. (Hayber'in fethedildiği gün) akşam olunca sahâbîler pekçok ateşler yakmışlardı. Rasûlüllah: \"Bu ateşler nedir? Neyin üzerine yakıyorsunuz?\" diye sordu. Evcil eşeklerin etlerini pişirmek üzere! diye cevâb verdiler. Rasûlüllah: \"O tencereler içinde olan etleri dökünüz, kapları da kırınız!\" buyurdu. bir adam: Yâ Rasülallah! İçlerindeki etleri döküp kaplarını yıkasak olmaz mı? diye sordu. \"Yâhud öyle yapınız!\" buyurdu",
			"grades": [],
			"reference": {
				"book": 80,
				"hadith": 28
			}
		}
	]
}