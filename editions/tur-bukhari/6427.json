{
	"metadata": {
		"name": "Sahih al Bukhari",
		"section": {
			"81": "To make the Heart Tender (Ar-Riqaq)"
		}
	},
	"hadiths": [
		{
			"hadithnumber": 6427,
			"arabicnumber": 6427,
			"text": "Ebû Saîd el-Hudrî (radıyallahü anh) şöyle demiştir: Rasûlüllah (sallallahü aleyhi ve sellem): \"Sizin üzerinize en çok korkmakta olduğum şey, Allah'ın sizler için çıkaracağı Arz bereketleridir (dünyâ zenginlikleridir)\" buyurdu. Arz bereketleri nedir? diye soruldu. Rasûlüllah: \"Dünyâ çiçekleri, dünyâ güzellikleridir\" buyurdu. Bir sahâbî O'na: Hayır, şerr getirir mi? diye sordu. soru üzerine Peygamber sustu, hattâ biz üzerine vahiy indiriliyor olduğunu zannettik. Sonra Rasûlüllah alnından terlerini silmeye başladı da: \"Soran kimse nerede?\" buyurdu. O zât; Benim (yâ Rasûlallah)! dedi. Saîd dedi ki: Biz and olsun, o adamı bu meydana çıktığı zaman övdük. Rasûlüllah şöyle buyurdu: \"Hayır, hayırdan başka birşey getirmez. Şübhesiz bu dünyâ malı yeşildir, tatlıdır. Baharın bitirdiği şeylerin hepsi çok yiyen ve karnını şişiren hayvanı öldürür yahut da ölüme yaklaştırır. Ancak yeşil ot yiyen hayvan böyle değildir, onu otlayan hayvan ölüm tehlikesinden uzaktır. Bu hayvan o yeşil otu yer, nihayet iki böğrünü şişirince bahar güneşini karşılar. Kolayca gübresini çıkarır, bevleder, genişler. Sonra yine otlamağa döner, ve bol bol otlar. İşte bu dünyâ malı da (yeşil ot gibi) tatlıdır. Bundan hakkıyle alan ve aldığını da hakkı olan yere koyup harcayan kimseye bu ne güzel bir ni'mettir. Dünyâ malını haksız olarak hırsla alan kimseye gelince o da dâima yiyen, fakat bir türlü doymayan obur kimse gibi olmuştur",
			"grades": [],
			"reference": {
				"book": 81,
				"hadith": 16
			}
		}
	]
}