{
	"metadata": {
		"name": "Sahih al Bukhari",
		"section": {
			"10": "Call to Prayers (Adhaan)"
		}
	},
	"hadiths": [
		{
			"hadithnumber": 771,
			"arabicnumber": 771,
			"text": "Bize Seyyar ibn Selâme tahdîs edip şöyle dedi: Ben Bâbam ile beraber Ebû Berze el-Eslemî'nin yanına girdim ve ona namazların vakitlerini sorduk. Bunun üzerine Ebû Berze şöyle dedi:Peygamber (sallallahü aleyhi ve sellem) öğleni güneş semânın ortasında batıya meylettiği zaman kılardı. İkindiyi de (öyle bir saatte kıldırdı ki), insan Medîne'nin en uzak yerine (gidip evine) dönerdi de güneş henüz dipdiri olurdu. Ebu'l-Minhâl Seyyar ibn Selâme: Ebû Berze'nin akşam namazı hakkında söylediğini unuttum, dedi. Ebû Berze dedi ki: Peygamber yatsı namazını gecenin ilk üçte birine kadar geri bırakmakta be's görmezdi; yatsı namazından evvel uyumayı ve yatsı namazından sonra da oturup konuşmayı sevmezdi. Sabah namazını kıldırır, namazdan ayrılınca insan yanında oturanı tanırdı. Sabah namazının iki rek'atında -yahut ikisinden birinde- altmış âyetten yüz âyete kadar Kur'ân okurdu",
			"grades": [],
			"reference": {
				"book": 10,
				"hadith": 165
			}
		}
	]
}