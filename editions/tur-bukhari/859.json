{
	"metadata": {
		"name": "Sahih al Bukhari",
		"section": {
			"10": "Call to Prayers (Adhaan)"
		}
	},
	"hadiths": [
		{
			"hadithnumber": 859,
			"arabicnumber": 859,
			"text": "Bize Sufyân, Amr ibn Dînâr'dan haber verdi. O şöyle demiştir: Bana ibn Abbâs'ın azadlısı olan Kureyb haber verdi. İbn Abbâs radıyallahü anhüma şöyle demiştir: Bir gece Peygamber'in zevcesi teyzem Meymûne bintu'l-Hâris'in evinde kaldım. Peygamber uyudu. Gecenin bir kısmında olduğu zaman Rasûlüllah kalktı. Asılı duran küçük bir kırbadan hafîf bir abdest aldı. Râvî Amr ibn Dînâr bu abdestin pek hafîf olduğunu gösteriyordu. Sonra kalkıp namaza durdu. Ben de kalktım ve O'nun aldığı abdest gibi ben de abdest aldım. Sonra geldim ve Peygamber'in sol tarafına namaza durdum.Peygamber benim yerimi değiştirdi, beni sağ tarafına durdurdu. Sonra Allah'ın dilediği kadar namaz kıldı. Sonra yan üstü yatıp uyudu, hattâ horladı. Nihayet munâdî geldi, O'na namaz vaktini haber veriyordu. Peygamber kalktı ve onunla beraber namaza gitti ve abdest almadan namaz kıldırdı. (Sufyân dedi ki:) Biz Amr ibn Dînâr'a: İnsanlar, Peygamber’in gözleri uyur amma kalbi uyumaz derler (ne dersin?), diye sorduk. Amr da: Ben Ubeyd ibn Umeyr'den; Peygamberlerin ru'yâları vahiydir, dedikten sonra \"înnî erâfi'l-menâmi ennî ezbehuke” Ben ru'yâmda seni boğazlıyorum diye görüyorum\" (es-Saffât. 102) âyetini okuduğunu işittim, dedi",
			"grades": [],
			"reference": {
				"book": 10,
				"hadith": 250
			}
		}
	]
}