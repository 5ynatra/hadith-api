{
	"metadata": {
		"name": "Sahih Muslim",
		"section": {
			"3": "The Book of Menstruation"
		}
	},
	"hadiths": [
		{
			"hadithnumber": 742,
			"arabicnumber": "328",
			"text": "Bize Yahya b. Yahya ile İsmail b. Salim rivâyet ettiler. Dediler ki: Bize Hüseyni, Ebû Bişr'den, o da Ebû Süfyan'dan, o da Cabir b. Abdillâh'dan naklen haber verdi ki: Sâkif hey'eti Peygamber (sallallahü aleyhi ve sellem)’e sorarak: Bizim memleketimiz soğuktur. Acaba yıkanma işi nasıl olacak? demişler, Resûlü Ekrem (sallallahü aleyhi ve sellem): «Bana gelince, ben başımın üzerine üç defa su dökerim.» buyurmuşlar. Salim kendi rivâyetinde şöyle dedi: «Bize Hüşeym rivâyet etti, ki): «Bize Ebû Bişr haber verdi» bir de: «Sakif heyeti dediler ki ya Resûlüllah...» dedi. Müslim (rahimehüllah) bu hadîsin rivâyetinde de zaman zaman gösterdiği ilmî dirayet ve vukufunu göstermiştir. Şöyle ki: Ravilerden Hüşeym müdellistir ve Ebû Bişr'den rivâyet ederken hadis İmâmlarınca ihtilaflı olan «an» sığasını kullanmıştır. Bir müdellisin bu sîga ile rivâyet ettiği hadis hüccet olarak kabul edilmez. Meğer ki o hadisi şeyhinden işittiğini ispat eylesin. İşte Müslim, Salim'in rivâyetinde Hüşeym'in bize Ebû Bişr haber verdi dediğini göstermekle şeyhinden işittiğini ispat etmiştir. Bu rivâyetler de yukarıkilerin delâlet ettikleri Ahkâmın delillerindendir",
			"grades": [],
			"reference": {
				"book": 3,
				"hadith": 64
			}
		}
	]
}